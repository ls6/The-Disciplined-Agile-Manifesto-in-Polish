# Manifest zdyscyplinowanego programowania zwinnego

*Manifest zdyscyplinowanego programowania zwinnego* jest rozszerzeniem *[Manifestu programowania zwinnego](http://agilemanifesto.org/iso/pl/)* napisanego w 2001 roku i zawiera zasady stojące za podejściem *Disciplined Agile*.

## Nasze wartości

Cenimy bardziej:

- **ludzi i interakcje** od procesów i narzędzi,
- **wartościowe rozwiązania** od szczegółowej dokumentacji,
- **współpracę z interesariuszami** od negocjacji umów,
- **reagowanie na zmiany** od realizacji założonego planu.

Oznacza to, że elementy wypisane po prawej są wartościowe,
ale większą wartość mają dla nas te, które wypisano po lewej.

## Zasady zdyscyplinowanego programowania zwinnego:

1. Najwyższy priorytet ma dla nas zadowolenie interesariuszy osiągane przez wczesne i ciągłe dostarczanie wartościowych rozwiązań.

2. Jesteśmy gotowi na zmiany wymagań nawet w późnych fazach rozwoju rozwiązania. Zwinne procesy zamieniają potrzebę zmian w przewagę konkurencyjną.

3. Dostarczamy wartościowe rozwiązania często, w kilkutygodniowych lub kilkumiesięcznych odstępach. Wolimy dostarczać je jak najczęściej.

4. Interesariusze i programiści współpracują ze sobą codziennie przez cały czas trwania projektu.

5. Tworzymy zespoły zmotywowanych ludzi. Zapewniamy im środowisko i wsparcie, których potrzebują i ufamy, że dobrze wykonają swoją pracę.

6. Najbardziej efektywnym i wydajnym sposobem komunikacji z zespołem produktowym oraz wewnątrz niego jest rozmowa twarzą w twarz.

7. Wartościowe produkty są podstawową miarą postępów.

8. Zwinne procesy umożliwiają zrównoważone dostarczanie wartości. Sponsorzy, programiści i użytkownicy powinni być w stanie utrzymywać stałe tempo jej dostarczania.

9. Stałe skupienie na doskonałości technicznej i dobre projektowanie zwiększają zwinność.

10. Prostota---sztuka minimalizowania ilości koniecznej pracy---jest kluczowa.

11. Najlepsze wymagania, rozwiązania architektoniczne i projektowe wychodzą od samoorganizujących się zespołów.

12. Zespół w regularnych odstępach czasu analizuje możliwości poprawy swojej wydajności, a następnie dostraja i dostosowuje swoje działania do wyciągniętych wniosków.
